# Covid-19 တုံ့ပြန်ဆောင်ရွက်ရေးအတွက် ကောက်ယူထိန်းသိမ်း အသုံးပြုရန် လိုအပ်သော အချက်အလက်များ

Covid-19 ရောဂါစတင်ပြန့်ပွားတဲ့အချိန်ကတည်းကစပြီး ရပ်ရွာပြည်သူတွေနဲ့ အစိုးရဌာနဆိုင်ရာတွေ ပူးပေါင်းပြီး ရပ်ရွာပူးပေါင်းပါဝင်သော အသွားအလာကန့်သတ်မှုဌာနများ ဖွင့်လှစ်ခဲ့ကြပါတယ်။ ဒီလိုဖွင့်လှစ်လည်ပတ်ပြီး ရပ်ရွာလူထုကလည်း ပါဝင်ကြရာမှာ နေ့စဉ်အဆိုပါ အသွားအလာကန့်သတ်မှုဌာနတွေကို ဝင်ရောက်ကန့်သတ်ခံယူမှုစာရင်းတွေ၊ ထိုဌာနတွေရဲ့ လိုအပ်ချက်စာရင်းတွေ၊ ပစ္စည်းစာရင်းတွေကို ကောက်ယူထိန်းသိမ်းထားကြတာကိုလည်း တွေ့ရပါတယ်။  ဒါ့အပြင် အစိုးရဌာနဆိုင်ရာအနေနဲ့လည်း သက်ဆိုင်ရာ ပုံစံအသီးသီးနဲ့ အချက်အလက် ကောက်ယူဖြည့်သွင်းတာကို လုပ်ကြပါတယ်။ 

ကျွန်တော်တို့အနေနဲ့လည်း ဒီဌာနတွေရဲ့ အချက်အလက်တွေကို နေ့စဉ်အချက်အလက် ဖြည့်သွင်းပြီး စုဆောင်းခဲ့တာဆိုရင် အခုမြို့နယ် ၄၀ နီးပါးကို စုဆောင်းမိပြီးဖြစ်ပါတယ်။ ဒီပမာဏဟာ နည်းလှတယ်မဟုတ်ပေမယ့် တစ်နိုင်ငံလုံး မြို့နယ် ၃၃၀ နဲ့ ယှဉ်ရင်တော့ နည်းပါးလှပါသေးတယ်။ အချက်အလက် စုဆောင်းရာမှာ တွေ့ကြုံရတာကတော့ ပုံစံတစ်မျိုးစီဖြစ်နေတာ၊ အသေးစိတ်ကောက်ယူမှုပမာဏ တူညီမှု မရှိတာ တွေဖြစ်ပါတယ်။ များသောအားဖြင့် အချက်အလက်တွေဟာ စာရွက်မှာ ဖြည့်သွင်းတာဖြစ်တဲ့အတွက် စုစည်းရတဲ့အခါ၊ ဖြည့်သွင်းရတဲ့အခါ လူအင်အားကို အသုံးပြုရတာတွေ ရှိနေပါတယ်။ ဒီ့အတွက် အားလုံးတစ်ပြေးညီဖြစ်တဲ့ အချက်အလက်ရယ်၊ ကွန်ပြူတာနဲ့ ရိုက်သွင်းကောက်ယူပြီး ဝေမျှ အသုံးပြုနိုင်တဲ့အချက်အလက်ရယ်ဖြစ်မယ်ဆိုရင်တော့ ဆုံးဖြတ်ချက်ချပြီး အရေးယူဆောင်ရွက်ကြမယ့် သူတွေဖြစ်တဲ့ အစိုးရဌာနတွေ၊ အရပ်ဘက်အဖွဲ့အစည်းတွေအနေနဲ့ ပိုပြီးစနစ်တကျ စုစည်းဆောင်ရွက်နိုင်ကြမှာဖြစ်ပါတယ်။

ဒီအခြေအနေဟာ ကျွန်တော်တို့အနေနဲ့ ပုံမှန်သမာရိုးကျ စေတနာ့ဝန်ထမ်း ဆောင်ရွက်တာမျိုးထက် အချက်အလက်ကို အခြေခံပြီး ကျန်းမာရေးဌာနတွေ၊ အုပ်ချုပ်ရေးဌာနတွေကနေ အချိန်ိကိုက် လျော်ညီစွာ တုံ့ပြန်ဆောင်ရွက်နိုင်စေဖို့အတွက် ဆောင်ရွက်ပါဝင်ရမယ့် အချိန်ဖြစ်ပါတယ်။ အဲ့ဒါကြောင့် ကောက်ယူထားသင့်တယ်လို့ ယူဆတဲ့ အချက်အလက်တွေကို အကြံပြုပြီး ဖော်ပြပေးလိုက်ပါတယ်။ 

# အသွားအလာကန့်သတ်မှု အချက်အလက်များ

## မြို့နယ်အဆင့်  စာရင်းချုပ်

ဒီအချက်အလက်ကို မြို့နယ်အထွေထွေအုပ်ချုပ်ရေး ဦးစီးဌာနကလည်း ကောက်ယူပါတယ်။  ဒီအချက်အလက်ကို ကြည့်ရုံနဲ့ အိမ်၊ ဟိုတယ်၊ အသွားအလာကန့်သတ်မှုဌာန၊ ဆေးရုံတွေမှာ စောင့်ကြည့်ထားရှိတဲ့ နေ့အလိုက် လူဦးရေ စာရင်းချုပ်ဖြစ်ပါတယ်။  အချက်အလက်ကို နေ့အလိုက် လူအရှိစာရင်းကို ထည့်သွင်းတာဖြစ်တဲ့အတွက် နေ့အလိုက် တိုးသွားတာကို ပြပါတယ်။ 

![image](https://scontent.frgn1-2.fna.fbcdn.net/v/t1.0-9/91601476_3125069307505104_7933949827266641920_o.jpg?_nc_cat=106&_nc_sid=8024bb&_nc_eui2=AeEdb_EaGqin0GdFsGXKvKrtYocwIUaGuWRihzAhRoa5ZAoNaQwsoSzwhvyCu3LbWKeW0suqThB3SnlSh5MTWa7G&_nc_ohc=ZOkfymLyt1YAX_um-9j&_nc_ht=scontent.frgn1-2.fna&oh=95f64059fa09c06ad067178497f5c26a&oe=5EAEBD48)

## အသွားအလာကန့်သတ်မှုဌာန(quarantine facility)အဆင့် လူစာရင်း

အသွားအလာကန့်သတ်မှုဌာနတစ်ခုစီမှာ လက်ခံထားတဲ့ လူဦးရေစာရင်းကို ကျား၊ မ၊ စုစုပေါင်းဆိုပြီး ကောက်ယူပါတယ်။ ကောက်ယူတဲ့ ရက်စွဲကို ထည့်သွင်းပါတယ်။ တစ်ချို့က နေ့အလိုက် အဝင်စာရင်းကို ကောက်ပြီး ပြန်ပေါင်းသလို၊ တစ်ချို့က နေ့အလိုက်လူရှိစာရင်းကို ကောက်ပါတယ်။ နေ့အလိုက် အဝင်စာရင်းကို ကောက်ယူတာက ပိုပြီး လွယ်ကူပါတယ်။ စုစုပေါင်းလိုချင်ရင် ပြန်ပေါင်းလို့ရပါတယ်။  ရက်ကြာလာတာနဲ့အမျှ နေ့အလိုက် အထွက်စာရင်းလိုလာပါတယ်။  အဲ့တော့ နောက်ထပ်တစ်ကော်လံလိုလာပြန်ပါတယ်။ ပြီးတော့ အထွက်စာရင်းမှာ ကျားမ ထည့်ကောက်ဦးမလားဆိုတာလည်း စဉ်းစားစရာဖြစ်လာပြန်ပါတယ်။ လက်ရှိ dataset မှာ ကျား၊ မစာရင်းပါတဲ့ မြို့နယ်တွေရှိသလို၊ မပါပဲ စုစုပေါင်းပဲပါတဲ့မြို့နယ်တွေလည်း ရှိလာပါတယ်။ ဒီတော့ ကျား၊မ အချက်အလက်ကို ရှိရင်ထည့် (optional) အနေနဲ့ ထားပြီး အဝင်(ကျား)၊ အဝင်(မ)၊ အဝင်(စုစုပေါင်း) နဲ့ အထွက်(ကျား)၊ အထွက်(မ)၊ အထွက်(စုစုပေါင်း) ဆိုပြီး ကောက်ဖို့လိုပါတယ်။ 

![image](https://scontent.frgn1-1.fna.fbcdn.net/v/t1.0-9/92588995_3125069220838446_8156150295332651008_o.jpg?_nc_cat=101&_nc_sid=8024bb&_nc_eui2=AeGD4OHnuZpw0SIGlgFyJf1VzcA2OTJoLxfNwDY5MmgvF50e3TTEdjQleJbS_1bGySKta323cKPm9oVnAO2764dF&_nc_ohc=NyM-myk8sUUAX8woYF6&_nc_ht=scontent.frgn1-1.fna&oh=f818785a541cf86d9db2f242e8ca973f&oe=5EAD3043)

## အသွားအလာကန့်သတ်မှုဌာန(quarantine facility)အဆင့် ရင်းမြစ်စာရင်း

တစ်ချို့သော မြို့နယ်တွေမှာ စေတနာ့ဝန်ထမ်းတွေက ဒီစာရင်းကို ပြုစုထားတာ သတိထားမိပါတယ်။ တစ်ချို့မြို့နယ်တွေမှာတော့ လက်ခံနိုင်တဲ့ လူဦးရေစာရင်းကို ပြုစုထားပြီး၊ တစ်ချို့က ပစ္စည်းစာရင်းပါ ပါဝင်ပါတယ်။ အခြေခံအားဖြင့်တော့ အသွားအလာကန့်သတ်မှုဌာနအမည်၊ နေ့စွဲ၊ လက်ခံနိုင်သည့်ပမာဏ၊ PPE၊ Mask၊ လက်ဆေးရည်၊ စသည်ဖြင့် စုစောင်းထားတဲ့ပစ္စည်းတွေကို ကော်လံနဲ့ခွဲပြီး ဖြည့်ထားနိုင်ပါတယ်။ 

![image](https://scontent.frgn1-2.fna.fbcdn.net/v/t1.0-9/92209468_3125069217505113_1882077836160794624_o.jpg?_nc_cat=102&_nc_sid=8024bb&_nc_eui2=AeFxEf-Yj_PmCVfPtbJoxd61mcqPlSBZGtiZyo-VIFka2GsjRPOMSf-0pSvw42fg16XL1p5Ggmd1uGeesMYJtywX&_nc_ohc=FYlpF88VJ4AAX-w4bVB&_nc_ht=scontent.frgn1-2.fna&oh=c184987bfed17c6d181d6317b7ace889&oe=5EAC8CF3)

## တာဝန်ခွဲဝေချထားမှု

အသွားအလာကန့်သတ်မှုဌာနတွေမှာ တာဝန်ချထားခံရသူတွေနဲ့ သူတို့ရဲ့ ဆက်သွယ်ရန် ဖုန်းနံပါတ်တွေ ဖြစ်ပါတယ်။ ဒီနေရာမှာ အရေးကြီးတာကတော့ ဒီထဲမှာ ကိုယ်ရေးကိုယ်တာအချက်အလက်တွေဖြစ်တဲ့ အမည်နဲ့ ဖုန်းနံပါတ််တွေ ပါဝင်နေတတ်ပါတယ်။ ပြင်ပကို ဖြန့်ဝေမယ်ဆိုရင် ခွင့်ပြုဖို့ ပိုင်ရှင်ထံက သဘောတူညီချက် ရယူရပါမယ်။ အရေးပေါ်ကာလ ကျော်လွန်တဲ့အခါ ဒီအချက်အလက်တွေကို မသိမ်းဆည်းထားပဲ ဖျက်ပေးရပါမယ်။ သိမ်းဆည်းထားချင်တယ်ဆိုရင်တော့ သီးခြားခွင့်ပြုချက် တောင်းရပါမယ်။

## စေတနာ့ဝန်ထမ်းများ

စေတနာ့ဝန်ထမ်းတွေရဲ့ အမည်၊ ဆက်သွယ်ရန် ဖုန်းနံပါတ်၊ နေရပ်၊ တာဝန်ယူရန် အဆိုပြုထားသည့် ကဏ္ဍများကို ဖြည့်သွင်းထားနိုင်ပါတယ်။  ဒီနေရာမှာ အရေးကြီးတာကတော့ ဒီထဲမှာ ကိုယ်ရေးကိုယ်တာအချက်အလက်တွေဖြစ်တဲ့ အမည်နဲ့ ဖုန်းနံပါတ််တွေ ပါဝင်နေတတ်ပါတယ်။ ပြင်ပကို ဖြန့်ဝေမယ်ဆိုရင် ခွင့်ပြုဖို့ ပိုင်ရှင်ထံက သဘောတူညီချက် ရယူရပါမယ်။ အရေးပေါ်ကာလ ကျော်လွန်တဲ့အခါ ဒီအချက်အလက်တွေကို မသိမ်းဆည်းထားပဲ ဖျက်ပေးရပါမယ်။ သိမ်းဆည်းထားချင်တယ်ဆိုရင်တော့ သီးခြားခွင့်ပြုချက် တောင်းရပါမယ်။

# ဆေးရုံအချက်အလက်များ 

ဆေးရုံရဲ့ လူအင်အား (ဆရာဝန်၊ သူနာပြု၊ အခြားဆေးဝန်ထမ်းများ)၊ ပစ္စည်းအင်အား (အသက်ရှုစက်၊ အောက်ဆီဂျင်၊ စသည်)၊ ကုတင်အရေအတွက်၊ လူနာအရေအတွက်

![image](https://scontent.frgn1-1.fna.fbcdn.net/v/t1.0-9/91175561_3125069230838445_795699836123873280_o.jpg?_nc_cat=111&_nc_sid=8024bb&_nc_eui2=AeHd2oDRZwcKzPnzL449agPS7wAjU5p93mTvACNTmn3eZAskGsga6n__7a-YXJA74cUwb-F5kkEw5_zm-lNMXiAl&_nc_ohc=DLXg3E-EAJoAX9ss5zw&_nc_ht=scontent.frgn1-1.fna&oh=6a8b209aff780ac06787f49b2aa9309f&oe=5EADBCF7)


# အထွေထွေ 

## အထွေထွေ ဆက်သွယ်ရန် လိပ်စာများ

ဆက်သွယ်ရန် လိပ်စာတွေထဲမှာ စေတနာ့ဝန်ထမ်းတွေ၊ ပရဟိတ လူနာတင်ယာဉ် ဝန်ဆောင်မှုတွေ၊ အစိုးရတာဝန်ရှိသူတွေရဲ့ လိပ်စာတွေ ဖြစ်ပါတယ်။ ဒီအချက်အလက်တွေဟာ ကိုယ်ရေးကိုယ်တာအချက်အလက်တွေပါဝင်တဲ့အတွက် အရေးပေါ်ကာလ ကျော်လွန်တဲ့အခါ ဒီအချက်အလက်တွေကို မသိမ်းဆည်းထားပဲ ဖျက်ပေးရပါမယ်။ သိမ်းဆည်းထားချင်တယ်ဆိုရင်တော့ သီးခြားခွင့်ပြုချက် တောင်းသင့်ပါတယ်။


# ဒီအချက်အလက်တွေကို ဘယ်လိုသုံးနိုင်မလဲ။ 

တဖြည်းဖြည်း အခြေအနေဆိုးရွားလာခဲ့တဲ့အချိန်မှာ အချိန်နဲ့ တပြေးညီ ဆုံးဖြတ်ချက်တွေ မြန်မြန်ချဖို့ လိုလာမှာပါ။  

မြင်သာတဲ့ ဥပမာအေနနဲ့ကတော့ မြို့နယ်တစ်မြို့နယ်မှာ စောင့်ကြည့်ကန့်သတ်မှုဌာနနဲ့ အခြားနေရာတွေမှာ စောင့်ကြည့်ထားရတဲ့ လူဦးရေ များလာပြီဆိုရင်၊ အဲ့မြို့နယ်မှ ပြန့်ပွားမှု မဖြစ်ခင်ကတည်းက တင်ကြိုပြီး လုံလောက်တဲ့ အရင်းအမြစ်တွေ ချထားနိုင်အောင် ဆောင်ရွက်ရမှာပါ။ ဒါကို ဒီအချက်အလက် အပြောင်းအလဲကို နေ့စဉ်သုံးသပ်ပြီး သိနိုင်မှာ ဖြစ်တဲ့အတွက် လက်ဦးမှုရယူပြီး ဆောင်ရွက်နိုင်မှာပါ။ 

အခြားတစ်မြို့နယ်က နည်းနေတယ်ဆိုရင်လည်း ဘာကြောင့်နည်းတာလဲ။ ဆေးရုံကို သတင်းပို့တာနည်းတာလား။ တကယ်ပဲမဖြစ်တာလား စသဖြင့် ဆက်လက်စုံစမ်းနိုင်ပါတယ်။ အကယ်၍ တကယ်နည်းတာဆိုရင်တော့ အခြားလိုအပ်တဲ့ နီးစပ်ရာဒေသတွေကို ရင်းမြစ်တွေ ခွဲဝေပေးတာမျိုးကို လုပ်နိုင်မှာ ဖြစ်ပါတယ်။
